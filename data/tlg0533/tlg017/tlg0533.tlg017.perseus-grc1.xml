<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Hymn to Artemis</title>
                <author>Callimachus</author>
                <sponsor>Perseus Project, Tufts University</sponsor>
                <principal>Gregory Crane</principal>
                <respStmt>
                    <resp>Prepared under the supervision of</resp>
                    <name>Bridget Almas</name>
                    <name>Lisa Cerrato</name>
                    <name>Rashmi Singhal</name>
                </respStmt>
                <funder n="org:Google">Google Digital Humanities Awards Program</funder>
            </titleStmt>
            <extent/>
            <publicationStmt>
                <publisher>Trustees of Tufts University</publisher>
                <pubPlace>Medford, MA</pubPlace>
                <authority>Perseus Project</authority>
                <date type="release">2011-01-24</date>
            </publicationStmt>

            <sourceDesc>
                <biblStruct>
                    <monogr>
                        <author>Callimachus</author>
                        <title>Works</title>
                        <editor>A.W. Mair</editor>
                        <imprint>
                            <publisher>London: William Heinemann; New York: G.P. Putnam's Sons</publisher>
                            <date>1921</date>
                        </imprint>
                    </monogr>
                </biblStruct>
            </sourceDesc>
        </fileDesc>

        <encodingDesc>
            <editorialDecl>
                <correction status="medium" method="silent" resp="perseus">
                    <p>Perseus data entry</p>
                </correction>
            </editorialDecl>
            <refsDecl n="CTS">
                <cRefPattern n="line" matchPattern="(\\w+)"
                    replacementPattern="#xpath(/tei:TEI/tei:text/tei:body//tei:l[@n=\'$1\'])">
                    <p>This pointer pattern extracts line</p>
                </cRefPattern>
            </refsDecl>						
            <refsDecl>
                <refState unit="text"/>
                <refState unit="section" n="chunk"/>
            </refsDecl>
            <refsDecl>
                <refState unit="text"/>
                <refState unit="poem" n="chunk"/>
                <refState unit="line"/>
            </refsDecl>
            <refsDecl>
                <refState unit="text"/>
                <refState unit="poem" n="chunk"/>
                <refState unit="line"/>
            </refsDecl>
        </encodingDesc>

        <profileDesc>
            <langUsage>
                <language ident="grc">Greek</language>
                <language ident="eng">English</language>
                <language ident="lat">Latin</language>
            </langUsage>
        </profileDesc>

        <revisionDesc>
            <change who="Lisa Cerrato" when="2019-10-01">corrected headers, reimported files due to mislabeling and corrected note languages</change>
            <!--
        <change><date>July 2014</date>
            <respStmt><name>Stella Dee</name><resp>ed.</resp></respStmt>
            <item>split composite text and converted to unicode</item>
        </change>-->
            <change when="2014-08-01" who="Stella Dee">edited markup</change>
        </revisionDesc>

    </teiHeader>
    <text xml:lang="grc">
        <body>
            
            <p><l n="1">Ἄρτεμιν (οὐ γὰρ ἐλαφρὸν ἀειδόντεσσι λαθέσθαι)</l>
                <l n="2">ὑμνέομεν, τῇ τόξα λαγωβολίαι τε μέλονται</l>
                <l n="3">καὶ χορὸς ἀμφιλαφὴς καὶ ἐν οὔρεσιν ἑψιάασθαι,</l>
                <l n="4">ἄρχμενοι, <note xml:lang="eng"><foreign xml:lang="grc">ἄρχμενοι</foreign> Blomfield, cf. fr. 9 b and now <title>Aitia</title> iii. 1. 56, Herodian i. p. 471, ii. p. 190 and p. 252 Lentz; <foreign xml:lang="grc">ἀρχόμενοι</foreign> or <foreign xml:lang="grc">ἀρχόμενος</foreign> MSS.</note> ὡς ὅτε πατρὸς ἐφεζομένη γονάτεσσι</l>
                <l n="5">παῖς ἔτι κουρίζουσα τάδε προσέειπε γονῆα </l>
                <l n="6">“δός μοι παρθενίην αἰώνιον, ἄππα, φυλάσσειν,</l>
                    <l n="7">καὶ πολυωνυμίην, ἵνα μή μοι Φοῖβος ἐρίζῃ.</l>
                    <l n="8">δὸς δʼ ἰοὺς καὶ τόξα—;ἔα, πάτερ, οὔ σε Φαρέτρην</l>
                    <l n="9">οὐδʼ αἰτέω μέγα τόξον· ἐμοὶ Κύκλωπες ὀιστοὺς</l>
                    <l n="10">αὐτίκα τεχνήσονται, ἐμοὶ δʼ εὐκαμπὲς ἄεμμα· </l>
                    <l n="11">ἀλλὰ φαεσφορίην τε καὶ ἐς γόνυ μέχρι χιτῶνα</l>
                    <l n="12">ζώννυσθαι λεγνωτόν, ἵνʼ ἄγρια θηρία καίνω.</l>
                    <l n="13">δὸς δέ μοι ἑξήκοντα χορίτιδας Ὠκεανίνας,</l>
                    <l n="14">πάσας εἰνέτεας, πάσας ἔτι παῖδας ἀμίτρους.</l>
                    <l n="15">δὸς δέ μοι ἀμφιπόλους Ἀμνισίδας εἴκοσι νύμφας, </l>
                    <l n="16">αἵ τέ μοι ἐνδρομίδας τε καὶ ὁππότε μηκέτι λύγκας</l>
                    <l n="17">μήτʼ ἐλάφους βάλλοιμι, θοοὺς κύνας εὖ κομέοιεν,</l>
                    <l n="18">δὸς δέ μοι οὔρεα πάντα· πόλιν δέ μοι ἥντινα νεῖμον</l>
                    <l n="19">ἥντινα λῇς· σπαρνὸν γὰρ ὅτʼ Ἄρτεμις ἄστυ κάτεισιν·</l>
                    <pb n="62"/>
                    <l n="20">οὔρεσιν οἰκήσω, πόλεσιν δʼ ἐπιμείξομαι ἀνδρῶν </l>
                    <l n="21">μοῦνον ὅτʼ ἐξείῃσιν ὑπʼ ὠδίνεσσι γυναῖκες</l>
                    <l n="22">τειρόμεναι καλέουσι βοηθόον, ᾗσί με Μοῖραι</l>
                    <l n="23">γεινομένην τὸ πρῶτον ἐπεκλήρωσαν ἀρήγειν,</l>
                    <l n="24">ὅττι με καὶ τίκτουσα καὶ οὐκ ἤλγησε φέρουσα</l>
                    <l n="25">μήτηρ, ἀλλʼ ἀμογητὶ φίλων ἀπεθήκατο γυίων.” </l>
                <l n="26">ὣς ἡ παῖς εἰποῦσα γενειάδος ἤθελε πατρὸς</l>
                <l n="27">ἅψασθαι, πολλὰς δὲ μάτην ἐτανὐσσατο χεῖρας,</l>
                <l n="28">μέχρις ἵνα ψαύσειε. πατὴρ δʼ ἐπένευσε γελάσσας,</l>
                <l n="29">φῆ δὲ καταρρέζων “ὅτε μοι τοιαῦτα θέαιναι</l>
                    <l n="30">τίκτοιεν, τυτθόν κεν ἐγὼ ζηλήμονος Ἥρης </l>
                    <l n="31">χωομένης ἀλέγοιμι. φέρευ, τέκος, ὅσσʼ ἐθελημὸς</l>
                    <l n="32">αἰτίζεις, καὶ δʼ ἄλλα πατὴρ ἔτι μείζονα δώσει.</l>
                    <l n="33">τρὶς δέκα τοι πτολίεθρα καὶ οὐχ ἕνα πύργον ὀπάσσω,</l>
                    <l n="34">τρὶς δέκα τοι πτολίεθρα, τὰ μὴ θεὸν ἄλλον ἀέξειν</l>
                    <l n="35">εἴσεται, ἀλλὰ μόνην σὲ καὶ Ἀρτέμιδος καλέεσθαι· </l>
                    <l n="36">πολλὰς δὲ ξυνῇ πόλιας διαμετρήσασθαι</l>
                    <l n="37">μεσσόγεως νήσους τε· καὶ ἐν πάσῃσιν ἔσονται</l>
                    <l n="38">Ἀρτέμιδος βωμοί τε καὶ ἄλσεα. καὶ μὲν ἀγυιαῖς</l>
                    <l n="39">ἔσσῃ καὶ λιμένεσσιν ἐπίσκοπος.” ὣς ὁ μὲν εἰπὼν</l>
                <l n="40">μῦθον ἐπεκρήηνε καρήατι. βαῖνε δὲ κούρη </l>
                <l n="41">λευκὸν ἐπὶ Κρηταῖον ὄρος κεκομημένον ὕλῃ·</l>
                <l n="42">ἔνθεν ἐπʼ Ὠκεανόν· πολέας δʼ ἐπελέξατο νύμφας,</l>
                <l n="43">πάσας εἰνέτεας, πάσας ἔτι παῖδας ἀμίτρους.</l>
                <l n="44">χαῖρε δὲ Καίρατος ποταμὸς μέγα, χαῖρε δὲ Τηθύς,</l>
                <l n="45">οὕνεκα θυγατέρας Λητωίδι πέμπον <note xml:lang="eng"><foreign xml:lang="grc">πέμπον</foreign> schol. Nicand. Th. 349; <foreign xml:lang="grc">πέμπεν</foreign> or <foreign xml:lang="grc">πέμπειν</foreign>.</note> ἀμορβούς. </l>
                <pb n="64"/>
                <l n="46">αὖθι δὲ Κύκλωπας μετεκίαθε· τοὺς μὲν ἔτετμε</l>
                <l n="47">νήσῳ ἐνὶ Λιπάρῃ Λ̔ιπάρη νέον, ἀλλὰ τότʼ ἔσκεν</l>
                <l n="48">οὔνομά οἱ Μελιγουνίσʼ ἐπʼ ἄκμοσιν Ἡφαίστοιο</l>
                <l n="49">ἑσταότας περὶ μύδρον· ἐπείγετο γὰρ μέγα ἔργον·</l>
                <l n="50">ἱππείην τετύκοντο Ποσειδάωνι ποτίστρην. </l>
                <l n="51">αἱ νύμφαι δʼ ἔδδεισαν, ὅπως ἴδον αἰνὰ πέλωρα</l>
                <l n="52">πρηόσιν Ὀσσαίοισιν <note xml:lang="eng"><foreign xml:lang="grc">ὀσσείοισιν</foreign> (<foreign xml:lang="grc">-ησιν</foreign>); corr. Meineke.</note> ἐοικότα, πᾶσι δʼ ὑπʼ ὀφρὺν</l>
                <l n="53">φάεα μουνόγληνα σάκει ἴσα τετραβοείῳ</l>
                <l n="54">δεινὸν ὑπογλαύσσοντα, καὶ ὁππότε δοῦπον ἄκουσαν</l>
                <l n="55">ἄκμονος ἠχήσαντος ἐπὶ <note xml:lang="eng"><foreign xml:lang="grc">ἐπὶ</foreign> Bentley ; <foreign xml:lang="grc">ἐπεὶ</foreign>.</note> μέγα πουλύ τʼ ἄημα</l>
                <l n="56">φυσάων αὐτῶν τε βαρὺν στόνον· αὖε γὰρ Αἴτνη,</l>
                <l n="57">αὖε δὲ Τρινακίη, Σικανῶν ἕδος, αὖε δὲ γείτων</l>
                <l n="58">Ἰταλίη, μεγάλην δὲ βοὴν ἐπὶ Κύρνος ἀύτει,</l>
                <l n="59">εὖθʼ οἵ γε ῥαιστῆρας ἀειράμενοι ὑπὲρ ὤμων</l>
                <l n="60">ἢ χαλκὸν ζείοντα καμινόθεν ἠὲ σίδηρον </l>
                <l n="61">ἀμβολαδὶς τετυπόντες ἐπὶ <note xml:lang="eng"><foreign xml:lang="grc">ἐπὶ</foreign> Stephanus, Bentley; <foreign xml:lang="grc">ἐπεὶ</foreign>.</note> μέγα μοχθήσειαν.</l>
                <l n="62">τῶ σφέας οὐκ ἐτάλασσαν ἀκηδέες Ὠκεανῖναι</l>
                <l n="63">οὔτʼ ἄωτην ἰδέειν οὔτε κτύπον οὔασι δέχθαι.</l>
                <l n="64">οὐ νέμεσις· κείνους γε <note xml:lang="eng"><foreign xml:lang="grc">κείνους δὲ</foreign>; corr. Meineke.</note> καὶ αἱ μάλα μηκέτι τυτθαὶ</l>
                <l n="65">οὐδέποτʼ ἀφρικτὶ μακάρων ὁρόωσι θύγατρες. </l>
                <l n="66">ἀλλʼ ὅτε κουράων τις ἀπειθέα μητέρι τεύχοι,</l>
                <l n="67">μήτηρ μὲν Κύκλωπας ἑῇ ἐπὶ παιδὶ καλιστρεῖ,</l>
                <l n="68">Ἄργην ἢ Στερόπην· ὁ δὲ δώματος ἐκ μυχάτοιο</l>
                <l n="69">ἔρχεται Ἑρμείης σποδιῇ κεχρημένος <note xml:lang="eng"><foreign xml:lang="grc">κεχριμένος</foreign> in marg. e; <foreign xml:lang="grc">κεχρειμένος</foreign> in marg. T(aurinensis).</note> αἰθῇ·</l>
                <pb n="66"/>
                <l n="70">αὐτίκα τὴν κούρην μορμύσσεται, ἡ δὲ τεκούσης </l>
                <l n="71">δύνει ἔσω κόλπους θεμένη ἐπὶ φάεσι χεῖρας.</l>
                <l n="72">κοῦρα, σὺ δὲ προτέπω περ, ἔτι τριέτηρος ἐοῦσα,</l>
                <l n="73">εὖτʼ ἔμολεν Λητώ σε μετʼ ἀγκαλίδεσσι φέρουσα,</l>
                <l n="74">Ἡφαίστου καλέοντος ὅπως ὀπτήρια δοίη,</l>
                <l n="75">Βρόντεώ σε στιβαροῖσιν ἐφεσσαμένου γονάτεσσι, </l>
                <l n="76">στήθεος ἐκ μεγάλου λασίης ἐδράξαο χαίτης,</l>
                <l n="77">ὤλοψας δὲ βίηφι· τὸ δʼ ἄτριχον εἰσέτι καὶ νῦν</l>
                <l n="78">μεσσάτιον στέρνοιο μένει μέρος, ὡς ὅτε κόρσην <note xml:lang="eng"><foreign xml:lang="grc">κόρσῃ</foreign> Vindob. 318, Vossian. 59.</note></l>
                <l n="79">φωτὸς ἐνιδρυθεῖσα κόμην ἐπενείματʼ ἀλώπηξ.</l>
                <l n="80">τῶ μάλα θαρσαλέη σφε τάδε προσελέξαο τῆμος </l>
                <l n="81">“Κύκλωπες, κἠμοί <note xml:lang="eng"><foreign xml:lang="grc">kh)moi/</foreign> Meineke; <foreign xml:lang="grc">h)\ h)/ moi</foreign>.</note> τι Κυδώνιον εἰ δʼ ἄγε τόξον</l>
                    <l n="82">ἠδʼ ἰοὺς κοίλην τε κατακληῖδα βελέμνων</l>
                    <l n="83">τεύξατε· καὶ γὰρ ἐγὼ Λητωιὰς ὥσπερ Ἀπόλλων.</l>
                    <l n="84">αἰ δέ κʼ ἐγὼ τόξοις μονιὸν δάκος ἤ τι πέλωρον</l>
                    <l n="85">θηρίον ἀγρεύσω, τὸ δέ κεν Κύκλωπες ἔδοιεν.” </l>
                <l n="86">ἔννεπες· οἱ δʼ ἐτέλεσσαν· ἄφαρ δʼ ὡπλίσσαο, δαῖμον,</l>
                <l n="87">αἶψα δʼ ἐπὶ σκύλακας πάλιν ἤιες· ἵκεο δʼ αὖλιν</l>
                <l n="88">Ἀρκαδικὴν ἔπι Πανός. ὁ δὲ κρέα λυγκὸς ἔταμνε</l>
                <l n="89">Μαιναλίης, ἵνα οἱ τοκάδες κύνες εἶδαρ ἔδοιεν.</l>
                <l n="90">τὶν δʼ ὁ γενειήτης δύο μὲν κύνας ἥμισυ πηγοὺς </l>
                <pb n="68"/>
                <l n="91">τρεῖς δὲ παρουαίους <note xml:lang="eng"><foreign xml:lang="grc">παρουαίους</foreign> Schneider after M. Haupt who conjectured <foreign xml:lang="grc">παρωαίους</foreign>, cf. Hesych. s.vv. <foreign xml:lang="grc">παρωάς </foreign> and <foreign xml:lang="grc">πάρωος</foreign>, Arist. <title>H.A.</title> ix. 45, etc.; <foreign xml:lang="grc">παρουατίους</foreign>.</note> ἕνα δʼ αἰόλον, οἵ ῥα λέοντας</l>
                <l n="92">αὐτοὺς αὖ ἐρύοντες, ὅτε δράξαιντο δεράων,</l>
                <l n="93">εἷλκον <note xml:lang="eng"><foreign xml:lang="grc">εἷλκον</foreign> e, cf. Nonn. 25. 188; <foreign xml:lang="grc">εἶλον</foreign> A.</note> ἔτι ζώοντας ἐπʼ αὐλίον, ἑπτὰ δʼ ἔδωκε</l>
                <l n="94">θάσσονας αὐράων Κυνοσουρίδας, αἵ ῥα διῶξαι</l>
                <l n="95">ὤκισται νεβρούς τε καὶ οὐ μύοντα λαγωόν, </l>
                <l n="96">καὶ κοίτην ἐλάφοιο καὶ ὕστριχος ἔνθα καλιαὶ</l>
                <l n="97">σημῆναι, καὶ ζορκὸς ἐπʼ ἴχνιον ἡγήσασθαι.</l>
                <l n="98">ἔνθεν ἀπερχομένη (μετὰ καὶ κύνες ἐσσεύοντο)</l>
                <l n="99">εὗρες ἐτί  προμολῇσʼ ὄρεος τοῦ Παρρασίοιο</l>
                <l n="100">σκαιρούσας ἐλάφους, μέγα τι χρέος· αἱ μὲν ἑπʼ ὄχθῃς </l>
                <l n="101">αἰὲν ἐβουκολέοντο μελαμψήφιδος Ἀναύρου,</l>
                <l n="102">μάσσονες ἢ ταῦροι, κεράων δʼ ἀπελάμπετο χρυσός·</l>
                <l n="103">ἐξαπίνης δʼ ἔταφές τε καὶ ὃν ποτὶ θυμὸν ἔειπες</l>
                <l n="104">“τοῦτό κεν Ἀρτέμιδος πρωτάγριον ἄξιον εἴη.”</l>
                <l n="105">πέντʼ ἔσαν αἱ πᾶσαι· πίσυρας δʼ ἕλες ὦκα θέουσα </l>
                <l n="106">νόσφι κυνοδρομίης, ἵνα τοι θοὸν ἅρμα φέρωσι.</l>
                <l n="107">τὴν δὲ μίαν Κελάδοντος ὑπὲρ ποταμοῖο φυγοῦσαν</l>
                <l n="108">Ἡρης ἐννεσίῃσιν, ἀέθλιον Ἡρακλῆι</l>
                <l n="109">ὕστερον <note xml:lang="eng"><foreign xml:lang="grc">ὕστερον</foreign> schol. Apoll. Rh. i. 996; <foreign xml:lang="grc">ὕστατον</foreign>.</note> ὄφρα γένοιτο, πάγος Κερύνειος ἔδεκτο.</l>
            <l n="110">Ἄρτεμι Παρθενίη Τιτυοκτόνε, χρύσεα μέν τοι </l>
                <l n="111">ἔντεα καὶ ζώνη, χρύσεον δʼ ἐζεύξαο δίφρον,</l>
                <pb n="70"/>
                <l n="112">ἐν δʼ ἐβάλευ χρύσεια, θεή, κεμάδεσσι χαλινά.</l>
                <l n="113">ποῦ δέ σε τὸ πρῶτον κερόεις ὄχος ἤρξατʼ ἀείρειν;</l>
                <l n="114">Αἵμῳ ἐπὶ Θρήικι, τόθεν βορέαο κατᾶιξ</l>
                <l n="115">ἔρχεται ἀχλαίνοισι δυσαέα κρυμὸν ἄγουσα. </l>
                <l n="116">ποῦ δʼ ἔταμες πεύκην, ἀπὸ δὲ φλογὸς ἥψαο ποίης;</l>
                <l n="117">Μυσῷ ἐν Οὐλύμπῳ, φάεος δʼ ἐνέηκας ἀυτμὴν</l>
                <l n="118">ἀσβέστου, τό ῥα πατρὸς ἀποστάζουσι κεραυνοί.</l>
                <l n="119">ποσσάκι δʼ ἀργυρέοιο, θεή, πειρήσαο τόξου;</l>
                <l n="120">πρῶτον ἐπὶ πτελέην, τὸ δὲ δεύτερον ἧκας ἐπὶ δρῦν, </l>
                <l n="121">τὸ τρίτον αὖτʼ ἐπὶ θῆρα. τὸ τέτρατον οὐκέτʼ ἐπὶ δὴν <note xml:lang="eng"><foreign xml:lang="grc">δὴν</foreign> Editor; <foreign xml:lang="grc">δρῦν</foreign>.</note></l>
                <l n="122">ἀλλά μιν εἰς ἀδίκων ἔβαλες πόλιν, οἵ τε περὶ σφέας</l>
                <l n="123">οἵ τε περὶ ξείνους ἀλιτήμονα πολλά τέλεσκον,</l>
                <l n="124">σχέτλιοι· οἷς τύνη χαλεπὴν ἐμμάξεαι ὀργήν·</l>
                <l n="125">κτήνεά φιν λοιμὸς <note xml:lang="eng"><foreign xml:lang="grc">λιμὸς</foreign> A.</note> καταβόσκεται, ἔργα δὲ πάχνη, </l>
                <l n="126">κείρονται δὲ γέροντες ἐφʼ υἱάσιν, αἱ δὲ γυναῖκες</l>
                <l n="127">ἢ βληταὶ θνῄσκουσι λεχωίδες ἠὲ φυγοῦσαι</l>
                <l n="128">τίκτουσιν τῶν <note xml:lang="eng"><foreign xml:lang="grc">τῶν δ᾽</foreign> MSS.; corr. Cobet.</note> οὐδὲν ἐπὶ σφυρὸν ὀρθὸν ἀνέστη.</l>
                <l n="129">οἷς <note xml:lang="eng"><foreign xml:lang="grc">οὓς</foreign> d and Paris. 456.</note> δέ κεν εὐμειδής τε καὶ ἵλαος αὐγάσσηαι,</l>
                <l n="130">κείνοις εὖ μὲν ἄρουρα φέρει στάχυν, εὖ δὲ γενέθλη </l>
                <l n="131">τετραπόδων, εὖ δʼ ὄλβος ἀέξεται· οὐδʼ ἐπὶ σῆμα</l>
                <l n="132">ἔρχονται πλὴν εὖτε πολυχρόνιόν τι φέρωσιν·</l>
                <l n="133">οὐδὲ διχοστασίη τρώει γένος, ἥ τε καὶ εὖ περ</l>
                <l n="134">οἴκους ἑστηῶτας ἐσίνατο· ταὶ δὲ θυωρὸν</l>
                <l n="135">εἰνάτερες γαλόῳ τε μίαν περὶ δίφρα τίθενται. </l>
                <l n="136">πότνια, τῶν εἴη μὲν ἐμοὶ φίλος ὅστις ἀληθής,</l>
                <l n="137">εἴην δʼ αὐτός, ἄνασσα, μέλοι δέ μοι αἰὲν ἀοιδή·</l>
                <pb n="72"/>
                <l n="138">τῇ ἔνι μὲν Λητοῦς γάμος ἔσσεται, ἐν δὲ σὺ πολλή,</l>
                <l n="139">ἐν δὲ καὶ Ἀπόλλων, ἐν δʼ οἵ σεο πάντες ἄεθλοι,</l>
                <l n="140">ἐν δὲ κύνες καὶ τόξα καὶ ἄντυγες, αἵ τέ σε ῥεῖα </l>
                <l n="141">θηητὴν φορέουσιν, ὅτʼ ἐς Διὸς οἶκον ἐλαύνεις.</l>
                <l n="142">ἔνθα τοι ἀντιόωντες ἐνὶ προμολῇσι δέχονται</l>
                <l n="143">ὅπλα μὲν Ἑρμείης Ἀκακήσιος, αὐτὰρ Ἀπόλλων</l>
                <l n="144">θηρίον ὅττι φέρῃσθα· πάροιθέ γέ, <note xml:lang="eng"><foreign xml:lang="grc">γε</foreign> Blomf.; <foreign xml:lang="grc">δέ</foreign>.</note> πρίν περ ἱκέσθαι</l>
                <l n="145">καρτερὸν Ἀλκεΐδην· νῦν δʼ οὐκέτι τοῦτον ἄεθλον </l>
                <l n="146">Φοῖβος ἔχει, τοῖος γὰρ ἀεὶ Τιρύνθιος ἄκμων</l>
                <l n="147">ἕστηκε πρὸ πυλέων ποτιδέγμενος, εἴ τι φέρουσα</l>
                <l n="148">νεῖαι πῖον ἔδεσμα· θεοὶ δʼ ἐπὶ πάντες ἐκείνῳ</l>
                <l n="149">ἄλληκτον γελόωσι, μάλιστα δὲ πενθερὴ αὐτή,</l>
                <l n="150">ταῦρον ὅτʼ ἐκ δίφροιο μάλα μέγαν ἢ ὅ γε <note xml:lang="eng"><foreign xml:lang="grc">ὅ γε</foreign> d; <foreign xml:lang="grc">ὅτε</foreign>.</note> χλούνην </l>
                <l n="151">κάπρον ὀπισθιδίοιο φέροι ποδὸς ἀσπαίροντα·</l>
                <l n="152">κερδαλέῳ μύθῳ σε, θεή, μάλα τῷδε πινύσκει</l>
                <l n="153">“βάλλε κακοὺς ἐπὶ θῆρας, ἵνα θνητοί σε βοηθὸν</l>
                    <l n="154">ὡς ἐμὲ κικλήσκωσιν. <note xml:lang="eng"><foreign xml:lang="grc">κικλήσκωσιν</foreign> F and Voss. 59; <foreign xml:lang="grc">-ουσιν</foreign> AE.</note> ἔα πρόκας ἠδὲ λαγωοὺς</l>
                    <l n="155">οὔρεα βόσκεσθαι· τί δέ κεν <note xml:lang="eng"><foreign xml:lang="grc">τί κεν</foreign>.</note> πρόκες ἠδὲ λαγωοὶ </l>
                    <l n="156">ῥέξειαν; σύες ἔργα, σύες φυτὰ λυμαίνονται.</l>
                    <l n="157">καὶ βόες ἀνθρώποισι κακὸν μέγα· βάλλʼ ἐπὶ καὶ τούς.”</l>
                <l n="158">ὣς ἔνεπεν, ταχινὸς δὲ μέγαν περὶ θῆρα πονεῖτο.</l>
                <l n="159">οὐ γὰρ ὅ γε Φρυγίῃ περ ὑπὸ δρυὶ γυῖα θεωθεὶς</l>
                <pb n="74"/>
                <l n="160">παύσατʼ ἀδηφαγίης· ἔτι οἱ πάρα νηδὺς ἐκείνη, </l>
                <l n="161">τῇ ποτʼ ἀροτριόωντι συνήντετο Θειοδάμαντι.</l>
                <l n="162">σοὶ δʼ Ἀμνισιάδες μὲν ὑπὸ ζεύγληφι λυθείσας</l>
                <l n="163">ψήχουσιν κεμάδας, παρὰ δέ σφισι πουλὺ νέμεσθαι</l>
                <l n="164">Ἥρης ἐκ λειμῶνος ἀμησάμεναι φορέουσιν</l>
                <l n="165">ὠκύθοον <note xml:lang="eng"><foreign xml:lang="grc">ὠκύθοον</foreign> e, cf. Hesych. s.v.; <foreign xml:lang="grc">ὠκύθεον</foreign>.</note> τριπέτηλον, ὃ καὶ Διὸς ἵπποι ἔδονσιν· </l>
                <l n="166">ἐν καὶ χρυσείας ὑποληνίδας ἐπλήσαντο</l>
                <l n="167">ὕδατος, ὄφρʼ ἐλάφοισι ποτὸν θυμάρμενον εἴη.</l>
                <l n="168">αὐτὴ δʼ ἐς πατρὸς δόμον ἔρχεαι· οἱ δέ σʼ ἐφʼ ἕδρην</l>
                <l n="169">πάντες ὁμῶς καλέουσι· σὺ δʼ Ἀπόλλωνι παρίζεις.</l>
                <l n="170">ἡνίκα δʼ αἱ νύμφαι σε χορῷ ἔνι κυκλώσονται </l>
                <l n="171">ἀγχόθι πηγάων Αἰγυπτίου Ἰνωποῖο</l>
                <l n="172">ἢ Πιτάνης (καὶ γὰρ Πιτάνη σέθεν) ἢ ἐνὶ Λίμναις,</l>
                <l n="173">ἢ ἵνα, δαῖμον, Ἀλὰς Ἀραφηνίδας οἰκήσονσα</l>
                <l n="174">ἦλθες ἀπὸ Σκυθίης, ἀπὸ δʼ εἴπαο τέθμια Ταύρων,</l>
                <l n="175">μὴ νειὸν τημοῦτος ἐμαὶ βόες εἵνεκα μισθοῦ </l>
                <l n="176">τετράγυον τέμνοιεν ὑπʼ ἀλλοτρίῳ ἀροτῆρι·</l>
                <l n="177">ἦ γάρ κεν γυιαί τε καὶ αὐχένα κεκμηυῖαι</l>
                <pb n="76"/>
                <l n="178">κόπρον ἔπι προγένοιντο, καὶ εἰ Στυμφαιίδες εἶεν</l>
                <l n="179">εἰναετιζόμεναι κεραελκέες, αἳ μέγʼ ἄρισται</l>
                <l n="180">τέμνειν ὦλκα βαθεῖαν· ἐπεὶ θεὸς οὔποτʼ ἐκεῖνον </l>
                <l n="181">ἦλθε παρʼ Ἠέλιος καλὸν χορόν, ἀλλὰ θεῆται</l>
                <l n="182">δίφρον ἐπιστήσας, τὰ δὲ φάεα μηκύνονται.</l>
                <l n="183">τίς δέ νύ τοι νήσων, ποῖον δʼ ὄρος εὔαδε πλεῖστον,</l>
                <l n="184">τίς δὲ λιμήν, ποίη δὲ πόλις ; τίνα δʼ ἔξοχα νυμφέων</l>
                <l n="185">φίλαο, καὶ ποίας ἡρωίδας ἔσχες ἑταίρας ; </l>
                <l n="186">εἰπέ, θεή, σὺ μὲν ἄμμιν, ἐγὼ δʼ ἑτέροισιν ἀείσω.</l>
                <l n="187">νήσων μὲν Δολίχη, πολίων δέ τοι εὔαδε Πέργη,</l>
                <l n="188">Τηύγετον δʼ ὀρέων, λιμένες γε μὲν Εὐρίποιο.</l>
                <l n="189">ἔξοχα δʼ ἀλλάων Γορτυνίδα φίλαο νύμφην,</l>
                <l n="190">ἐλλοφόνον Βριτόμαρτιν ἐύσκοπον· ἧς ποτε Μίνως </l>
                <l n="191">πτοιηθεὶς ὑπʼ ἔρωτι κατέδραμεν οὔρεα Κρήτης.</l>
                <l n="192">ἡ δʼ ὁτὲ μὲν λασίῃσιν ὑπὸ δρυσὶ κρύπτετο νύμφη,</l>
                <l n="193">ἄλλοτε δʼ εἱαμενῇσιν· ὁ δʼ ἐννέα μῆνας ἐφοίτα</l>
                <l n="194">παίπαλά τε κρημνούς τε καὶ οὐκ ἀνέπαυσε διωκτύν,</l>
                <l n="195">μέσφʼ ὅτε μαρπτομένη καὶ δὴ σχεδὸν ἥλατο πόντον </l>
                <l n="196">πρηόνος ἐξ ὑπάτοιο καὶ ἔνθορεν εἰς ἁλιήων</l>
                <l n="197">δίκτυα, τά σφʼ ἐσάωσαν· ὅθεν μετέπειτα Κύδωνες</l>
                <l n="198">νύμφην μὲν Δίκτυναν, ὄρος δʼ ὅθεν ἥλατο νύμφη</l>
                <l n="199">Δικταῖον καλέουσιν, ἀνεστήσαντο δὲ βωμοὺς</l>
                <l n="200">ἱερά τε ῥέζουσι· τὸ δὲ στέφος ἤματι κείνῳ </l>
                <l n="201">ἢ πίτυς ἢ σχῖνος, μύρτοιο δὲ χεῖρες ἄθικτοι·</l>
                <pb n="78"/>
                <l n="202">δὴ τότε γὰρ πέπλοισιν ἐνέσχετο μύρσινος ὄζος</l>
                <l n="203">τῆς κούρης, ὅτʼ ἔφευγεν· ὅθεν μέγα χώσατο μύρτῳ.</l>
                <l n="204">Οὖπι ἄνασσʼ εὐῶπι φαεσφόρε, καὶ δὲ σὲ κείνγς</l>
                <l n="205">Κρηταέες καλέουσιν ἐπωνυμίην ἀπὸ νύμφης. </l>
                <l n="206">καὶ μὴν Κυρήνην ἑταρίσσαο, τῇ ποτʼ ἔδωκας</l>
                <l n="207">αὐτὴ θηρητῆρε δύω κύνε, τοῖς ἔνι κούρη</l>
                <l n="208">Ὑψηὶς παρὰ τύμβον Ἰώλκιον ἔμμορʼ ἀέθλου.</l>
                <l n="209">καὶ Κεφάλου ξανθὴν ἄλοχον Δηιονίδαο,</l>
                <l n="210">πότνια, σὴν ὁμόθηρον ἐθήκαο· καὶ δὲ σὲ φασὶ </l>
                <l n="211">καλὴν Ἀντίκλειαν ἴσον φαέεσσι φιλῆσαι</l>
                <l n="212">αἳ πρῶται θοὰ τόξα καὶ ἀμφʼ ὤμοισι φαρέτρας</l>
                <l n="213">ἰοδόκους ἐφόρησαν· ἀσίλλωτοι δέ φιν ὦμοι</l>
                <l n="214">δεξιτεροὶ καὶ γυμνὸς ἀεὶ παρεφαίνετο μαζός.</l>
                <l n="215">ᾔνησας δʼ ἔτι πάγχυ ποδορρώρην Ἀταλάντην, </l>
                <l n="216">κούρην Ἰασίοιο συοκτόνον Ἀρκασίδαο,</l>
                <l n="217">καί ἑ κυνηλασίην τε καὶ εὐστοχίην ἐδίδαξας.</l>
                <l n="218">οὔ μιν ἐπίκλητοι Καλυδωνίου ἀγρευτῆρες</l>
                <l n="219">μέμφονται κάπροιο· τὰ γὰρ σημήια νίκης</l>
                <l n="220">Ἀρκαδίην εἰσῆλθεν, ἔχει δʼ ἔτι θηρὸς ὀδόντας· </l>
                <l n="221">οὐδὲ μὲν Ὑλαῖόν τε καὶ ἄφρονα Ῥοῖκον ἔολπα</l>
                <l n="222">οὐδέ περ ἐχθαίροντας ἐν Ἄιδι μωμήσασθαι</l>
                <l n="223">τοξότιν· οὐ γάρ σφιν λαγόνες συνεπιψεύσονται,</l>
                <l n="224">τάων Μαιναλίη νᾶεν φόνῳ ἀκρώρεια.</l>
                <l n="225">πότνια πουλυμέλαθρε, πολύπτολι, χαῖρε Χιτώνη </l>
                <l n="226">Μιλήτῳ ἐπίδημε· σὲ γὰρ ποιήσατο Νηλεὺς</l>
                <pb n="80"/>
                <l n="227">ἡγεμόνην, ὅτε νηυσὶν ἀνήγετο Κεκροπίηθεν.</l>
                <l n="228">Χησιὰς Ἰμβρασίη πρωτόθρονε, σοὶ δʼ Ἀγαμέμνων</l>
                <l n="229">πηδάλιον νηὸς σφετέρης ἐγκάτθετο νηῷ</l>
                <l n="230">μείλιον ἀπλοΐης, ὅτε οἱ κατέδησας ἀήτας, </l>
                <l n="231">Τευκρῶν ἡνίκα νῆες Ἀχαιίδες ἄστεα κήδειν</l>
                <l n="232">ἔπλεον ἀμφʼ Ἑλένῃ Ῥαμνουσίδι θυμωθεῖσαι.</l>
                <l n="233">ἦ μέν τοι Προῖτός γε δύω ἐκαθίσσατο νηούς,</l>
                <l n="234">ἄλλον μὲν Κορίης, ὅτι οἱ συνελέξαο κούρας</l>
                <l n="235">οὔρεα πλαζομένας Ἀζήνια, <note xml:lang="eng"><foreign xml:lang="grc">ἀξείνια</foreign> MSS.; corr. Spanheim.</note> τὸν δʼ ἐνὶ Λούσοις </l>
                <l n="236">ἡμέρῃ, οὕνεκα θυμὸν ἀπʼ ἄγριον εἵλεο παίδων.</l>
                <l n="237">σοὶ καὶ Ἀμαζονίδες πολέμου ἐπιθυμήτειραι</l>
                <l n="238">ἔν ποτε παρραλίῃ Ἐφέσῳ βρέτας ἱδρύσαντο</l>
                <l n="239">φηγῷ ὑπὸ πρέμεῳ, τέλεσεν δέ τοι ἱερὸν Ἱππώ·</l>
                <l n="240">αὐταὶ δʼ, Οὖπι ἄνασσα, περὶ πρύλιν ὠρχήσαντο </l>
                <l n="241">πρῶτα μὲν ἐν σακέεσσιν ἐνόπλιον, αὖθι δὲ κύκλῳ</l>
                <l n="242">στησάμεναι χορὸν εὐρύν· ὑπήεισαν δὲ λίγειαι</l>
                <l n="243">λεπταλέον σύριγγες, ἵνα ῥήσσωσιν <note xml:lang="eng"><foreign xml:lang="grc">πλἥσ(σ)ωσιν</foreign> MSS.; <foreign xml:lang="grc">πλίσσωσιν</foreign> Arnaldus; <foreign xml:lang="grc">ῥήσσωσιν</foreign> de Jan.</note> ὁμαρτῇ·</l>
                <l n="244">οὐ γάρ πω νέβρεια διʼ ὀστέα τετρήναντο,</l>
                <l n="245">ἔργονʼ Ἀθηναίης ἐλάφῳ κακόν· ἔδραμε δʼ ἠχὼ </l>
                <l n="246">Σάρδιας ἔς τε νομὸν Βερεκύνθιον. αἱ δὲ πόδεσσιν</l>
                <l n="247">οὖλα κατεκροτάλιζον, ἐπεψόφεον δὲ φαρέτραι.</l>
                <pb n="82"/>
                <l n="248">κεῖνο δέ τοι μετέπειτα περὶ βρέτας εὐρὺ θέμειλον</l>
                <l n="249">δωμήθη, τοῦ δʼ οὔτε θεώτερον ὄψεται ἠὼς</l>
                <l n="250">οὐδʼ ἀφνειότερον· ῥέα κεν Πυθῶνα παρέλθοι. </l>
                <l n="251">τῶ ῥα καὶ ἠλαίνων ἀλαπαξέμεν ἠπείλησε</l>
                <l n="252">Λύγδαμις ὑβριστής· ἐπὶ δὲ στρατὸν ἱππημολγῶν</l>
                <l n="253">ἤγαγε <note xml:lang="eng"><foreign xml:lang="grc">ἤλασε</foreign> <title>Et. Gud. Et. M.</title> s. v. <foreign xml:lang="grc">ἴσος</foreign>.</note> Κιμμερίων ψαμάθῳ ἴσον, οἵ ῥα παρʼ αὐτὸν</l>
                <l n="254">κεκλιμένοι ναίουσι βοὸς πόρον Ἰναχιώνης.</l>
                <l n="255">ἆ δειλὸς βασιλέων, ὅσον ἤλιτεν· οὐ γὰρ ἔμελλεν </l>
                <l n="256">οὔτʼ αὐτὸς Σκυθίηνδε παλιμπετὲς οὔτε τις ἄλλος</l>
                <l n="257">ὅσσων ἐν λειμῶνι Καϋστρίῳ ἔσταν ἅμαξαι</l>
                <l n="258">νοστήσειν· Ἐφέσου γὰρ ἀεὶ τεὰ τόξα πρόκειται.</l>
                <l n="259">πότνια Μουνιχίη λιμενοσκόπε, χαῖρε Φεραίη.</l>
                <l n="260">μή τις ἀτιμήσῃ τὴν Ἄρτεμιν· οὐδὲ γὰρ Οἰνεῖ </l>
                <l n="261">βωμὸν ἀτιμήσαντι <note xml:lang="eng"><foreign xml:lang="grc">ἀτιμήσαντι</foreign> e and Vindobon. 318; <foreign xml:lang="grc">ἀτιμάσαντι</foreign> Af; <foreign xml:lang="grc">ἀτιμάσσαντι</foreign> Schneider.</note> καλοὶ πόλιν ἦλθον ἀγῶνες·</l>
                <l n="262">μηδʼ ἐλαφηβολίην μηδʼ εὐστοχίην ἐριδαίνειν·</l>
                <l n="263">οὐδὲ γὰρ Ἀτρεΐδης ὀλίγῳ ἔπι κόμπασε μισθῷ·</l>
                <l n="264">μηδέ τινα μνᾶσθαι τὴν παρθένον· οὐδὲ γὰρ Ὦτος,</l>
                <l n="265">οὐδὲ μὲν Ὠαρίων ἀγαθὸν γάμον ἐμνήστευσαν· </l>
                <l n="266">μηδὲ χορὸν φεύγειν ἐνιαύσιον· οὐδὲ γὰρ Ἱππὼ</l>
                <l n="267">ἀκλαυτεὶ περὶ βωμὸν ἀπείπατο κυκλώσασθαι·</l>
                <l n="268">χαῖρε μέγα κρείουσα καὶ εὐάντησον ἀοιδῇ.</l></p>
        </body>
    </text>
</TEI>
