<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Hymn to Delos</title>
				<author>Callimachus</author>
				<sponsor>Perseus Project, Tufts University</sponsor>
				<principal>Gregory Crane</principal>
				<respStmt>
					<resp>Prepared under the supervision of</resp>
					<name>Bridget Almas</name>
					<name>Lisa Cerrato</name>
					<name>Rashmi Singhal</name>
				</respStmt>
				<funder n="org:Google">Google Digital Humanities Awards Program</funder>
			</titleStmt>
			<extent/>
			<publicationStmt>
				<publisher>Trustees of Tufts University</publisher>
				<pubPlace>Medford, MA</pubPlace>
				<authority>Perseus Project</authority>
				<date type="release">2011-01-24</date>
			</publicationStmt>

			<sourceDesc>
				<biblStruct>
					<monogr>
						<author>Callimachus</author>
						<title>Works</title>
						<editor>A.W. Mair</editor>
						<imprint>
							<publisher>London: William Heinemann; New York: G.P. Putnam's Sons</publisher>
							<date>1921</date>
						</imprint>
					</monogr>
				</biblStruct>
			</sourceDesc>
		</fileDesc>

		<encodingDesc>
			<editorialDecl>
				<correction status="medium" method="silent" resp="perseus">
					<p>Perseus data entry</p>
				</correction>
			</editorialDecl>
      <refsDecl n="CTS">
          <cRefPattern n="line" matchPattern="(\\w+)"
              replacementPattern="#xpath(/tei:TEI/tei:text/tei:body//tei:l[@n=\'$1\'])">
              <p>This pointer pattern extracts line</p>
          </cRefPattern>
      </refsDecl>									
			<refsDecl>
				<refState unit="text"/>
				<refState unit="section" n="chunk"/>
			</refsDecl>
			<refsDecl>
				<refState unit="text"/>
				<refState unit="poem" n="chunk"/>
				<refState unit="line"/>
			</refsDecl>
			<refsDecl>
				<refState unit="text"/>
				<refState unit="poem" n="chunk"/>
				<refState unit="line"/>
			</refsDecl>
		</encodingDesc>

		<profileDesc>
			<langUsage>
				<language ident="grc">Greek</language>
				<language ident="eng">English</language>
				<language ident="lat">Latin</language>
			</langUsage>
		</profileDesc>
		
		<revisionDesc>
			<change who="Lisa Cerrato" when="2019-10-01">corrected headers, reimported files due to mislabeling and corrected note languages</change>
			<!--
        <change><date>July 2014</date>
            <respStmt><name>Stella Dee</name><resp>ed.</resp></respStmt>
            <item>split composite text and converted to unicode</item>
        </change>-->
			<change when="2014-08-01" who="Stella Dee">edited markup</change>
		</revisionDesc>

	</teiHeader>
	<text xml:lang="grc">
		<body>
		
				
<p>
<l n="1">τὴν ἱερήν, ὦ θυμέ, τίνα χρόνον ἢ πότʼ <note xml:lang="eng"><foreign xml:lang="grc">εἴ ποτ᾽</foreign> Reiske. But the text is quite right.</note> ἀείσεις</l>
<l n="2">δῆλον, Ἀπόλλωνος κουροτρόφον ; ἦ μὲν ἅπασαι</l>
<l n="3">Κυκλάδες, αἳ νήσων ἱερώταται εἰν ἁλὶ κεῖνται,</l>
<l n="4">εὔυμνοι· δῆλος δʼ ἐθέλει τὰ πρῶτα φέρεσθαι</l>
<l n="5">ἐκ Μουσέων, ὅτι Φοῖβον ἀοιδάων μεδέοντα </l>
<l n="6">λοῦσέ τε καὶ σπείρωσε καὶ ὡς θεὸν ᾔνεσε πρώτη.</l>
<l n="7">ὡς Μοῦσαι τὸν ἀοιδὸν ὃ μὴ Πίμπλειαν ἀείσῃ <note xml:lang="eng"><foreign xml:lang="grc">ἀείσῃ</foreign> schol. Lycophr. 275; <foreign xml:lang="grc">άείσει</foreign>.</note></l>
<l n="8">ἔχθουσιν, τὼς Φοῖβος ὅτις Δήλοιο λάθηται.</l>
<l n="9">Δήλῳ νῦν οἴμης ἀποδάσσομαι, ὡς ἂν Ἀπόλλων</l>
<l n="10">Κύνθιος αἰνήσῃ με φίλης ἀλέγοντα τιθήνης. </l>
<l n="11">κείνγ δʼ ἠνεμόεσσα καὶ ἄτροπος οἷά θʼ ἁλιπλὴξ</l>
<l n="12">αἰθυίῃς καὶ μᾶλλον ἐπίδρομος ἠέπερ ἵπποις</l>
<l n="13">πόντῳ ἐνεστήρικται· ὁ δʼ ἀμφί ἑ πουλύς ἑλίσσων</l>
<l n="14">Ἰκαρίου πολλὴν ἀπομάσσεται ὕδατος ἄχνην·</l>
<l n="15">τῶ σφε καὶ ἰχθυβολῆες ἁλίπλοοι ἐννάσσαντο. </l>
<l n="16">ἀλλά οἱ οὐ νεμεσητὸν ἐνὶ πρώτῃσι λέγεσθαι,</l>
<l n="17">ὀππότʼ ἐς Ὠκεανόν τε καὶ ἐς Τιτηνίδα Τηθὺν</l>
<l n="18">νῆσοι ἀολλίζονται, ἀεὶ δʼ ἔξαρχος ὁδεύει.</l>
<l n="19">ἡ δʼ ὄπιθεν Φοίνισσα μετʼ ἴχνια Κύρνος ὀπηδεῖ</l>
<pb n="86"/>
<l n="20">οὐκ ὀνοτὴ καὶ Μάκρις Ἀβαντιὰς Ἐλλοπιήων </l>
<l n="21">Σαρδώ θʼ ἱμερόεσσα καὶ ἣν ἐπενήξατο Κύπρις</l>
<l n="22">ἐξ ὕδατος τὰ πρῶτα, σαοῖ δέ μιν ἀντʼ ἐπιβάθρων.</l>
<l n="23">κεῖναι μὲν πύργοισι περισκεπέεσσιν ἐρυμναί,</l>
<l n="24">δῆλος δʼ Ἀπόλλωνι· τί δὲ στιβαρώτερον ἕρκος;</l>
<l n="25">τείχεα μὲν καὶ λᾶες ὑπαὶ ῥιπῆς κε πέσοιεν </l>
<l n="26">Στρυμονίου βορέαο· θεὸς δʼ ἀεὶ ἀστυφέλικτος·</l>
<l n="27">Δῆλε φίλη, τοῖός σε βοηθόος ἀμφιβέβηκεν.</l>
<l n="28">εἰ δὲ λίην πολέες σε περιτροχόωσιν ἀοιδαί,</l>
<l n="29">ποίῃ <note xml:lang="eng"><foreign xml:lang="grc">τοίη</foreign> MSS.</note> ἐνιπλέξω σε; τί τοι θυμῆρες ἀκοῦσαι;</l>
<l n="30">ἢ ὡς <note xml:lang="eng"><foreign xml:lang="grc">χ’ ὡς</foreign> MSS.</note> τὰ πρώτιστα μέγας θεὸς οὔρεα θείνων </l>
<l n="31">ἄορι τριγλώχινι, τό οἱ Τελχῖνες ἔτευξαν,</l>
<l n="32">νήσους εἰναλίας εἰργάζετο, νέρθε δὲ πάσας <note xml:lang="eng"><foreign xml:lang="grc">δὲ πάσας</foreign> MSS.; <foreign xml:lang="grc"> δ’ ἐλάσσας</foreign> Meineke; <foreign xml:lang="grc">δ’ ἐπάρας</foreign> Schneider.</note></l>
<l n="33">ἐκ νεάτων ὤχλισσε καὶ εἰσεκύλισε θαλάσσῃ;</l>
<l n="34">καὶ τὰς μὲν κατὰ βυσσόν, ἵνʼ ἠπείροιο λάθωνται,</l>
<l n="35">πρυμνόθεν ἐρρίζωσε· δὲ δʼ οὐκ ἔθλιψεν ἀνάγκη, </l>
<l n="36">ἀλλʼ ἄφετος πελάγεσσιν ἐπέπλεες, οὔνομα δʼ ἦν σοι</l>
<l n="37">Ἀστερίη τὸ παλαιόν, ἐπεὶ βαθὺν ἥλαο τάφρον</l>
<l n="38">οὐρανόθεν φεύγουσα Διὸς γάμον ἀστέρι ἴση.</l>
<l n="39">τόφρα μὲν οὔπω σοι χρυσέη ἐπεμίσγετο Λητώ,</l>
<l n="40">τόφρα δʼ ἔτʼ Ἀστερίη σὺ καὶ οὐδέπω ἔκλεο Δῆλος· </l>
	<l n="41">πολλάκι σε <note xml:lang="eng"><foreign xml:lang="grc">πολλάκι σ’ ἐκ</foreign> marg. Taur., corr. Meineke;<foreign xml:lang="grc"> πολλάκις ἐκ</foreign>.</note> Τροιζῆνος ἀπὸ ξανθοῖο πολίχνης</l>
<pb n="88"/>
<l n="42">ἐρχόμενοι Ἐφύρηνδε Σαρωνικοῦ ἔνδοθι κόλπου</l>
<l n="43">ναῦται ἐπεσκέψαντο, καὶ ἐξ Ἐφύρης ἀνιόωτες</l>
<l n="44">οἱ μὲν ἔτʼ οὐκ ἴδον αὖθι, σὺ δὲ στεινοῖο παρʼ ὀξὺν</l>
<l n="45">ἔδραμες Εὐρίποιο πόρον καναχηδὰ ῥέοντος, </l>
<l n="46">Χαλκιδικῆς δʼ αὐτῆμαρ ἀνηναμένη ἁλὸς ὕδωρ</l>
<l n="47">μέσφʼ ἐς Ἀθηναίων προσενήξαο Σούνιον ἄκρον</l>
<l n="48">ἢ Χίον ἢ νήσοιο διάβροχον ὕδατι μαστὸν</l>
<l n="49">παρθενίης (οὔπω γὰρ ἔην Σάμος), ἧχι σε νύμφαι</l>
	<l n="50">γείτονες Ἀγκαίου Μυκαλησσίδες <note xml:lang="eng"><foreign xml:lang="grc">Μυκαλησσίδες</foreign> Blomf., cf. Steph. Byz. s.v.; <foreign xml:lang="grc">Μυκαλησίδες</foreign>.</note> ἐξείνισσαν. </l>
<l n="51">ἡνίκα δʼ Ἀπόλλωνι γενέθλιον οὖδας ὑπέσχες,</l>
<l n="52">τοῦτό τοι ἀντημοιβὸν ἁλίπλοοι οὔνομʼ ἔθεντο,</l>
<l n="53">οὕνεκεν οὐκέτʼ ἄδηλος ἐπέπλεες, ἀλλʼ ἐνὶ πόντου</l>
<l n="54">κύμασιν Αἰγαίοιο ποδῶν ἐνεθήκαο ῥίζας.</l>
<l n="55">οὐδʼ Ἥρην κοτέουσαν ὑπέτρεσας· ἡ μὲν ἁπάσαις </l>
<l n="56">δεινὸν ἐπεβρωμᾶτο λεχωίσιν αἳ Διὶ παῖδας</l>
<l n="57">ἐξέφερον, Λητοῖ δὲ διακριδόν, οὕνεκα μούνη</l>
<l n="58">Ζηνὶ τεκεῖν ἤμελλε φιλαίτερον Ἄρεος υἷα.</l>
<l n="59">τῶ ῥα καὶ αὐτὴ μὲν σκοπιὴν ἔχεν αἰθέρος εἴσω</l>
<l n="60">σπερχομένη μέγα δή τι καὶ οὐ φατόν, εἶργε δὲ Λητὼ </l>
<l n="61">τειρομένην ὠδῖσι· δύω δέ οἱ εἵατο φρουροὶ</l>
<l n="62">γαῖαν ἐποπτεύοντες, ὁ μὲν πέδον ἠπείροιο</l>
<l n="63">ἥμενος ὑψηλῆς κορυφῆς ἔπι Θρήικος Αἵμου</l>
<l n="64">θοῦρος Ἄρης ἐφύλασσε σὺν ἔντεσι, τὼ δέ οἱ ἵππω</l>
<l n="65">ἑπτάμυχον βορέαο παρὰ σπέος ηὐλίζοντο· </l>
<pb n="90"/>
<l n="66">ἡ δʼ ἐπὶ νησάων ἑτέρη σκοπὸς εὐρειάων</l>
<l n="67">ἧστο κόρη Θαύμαντος ἐπαΐξασα Μίμαντι.</l>
<l n="68">ἔνθʼ οἱ μὲν πολίεσσιν ὅσαις ἐπεβάλλετο Λητὼ</l>
<l n="69">μίμνον ἀπειλητῆρες, ἀπετρώπων δὲ δέχεσθαι.</l>
<l n="70">φεῦγε μὲν Ἀρκαδίη, φεῦγεν δʼ ὄρος ἱερὸν Αὔγης </l>
<l n="71">Παρθένιον, φεῦγεν δʼ ὁ γέρων μετόπισθε Φενειός. <note xml:lang="eng"><foreign xml:lang="grc">Φενειός</foreign> Arnaldus; <foreign xml:lang="grc">Φεναιός</foreign>.</note></l>
<l n="72">φεῦγε δʼ ὅλη Πελοπηὶς ὅση παρακέκλιται Ἰσθμῷ,</l>
<l n="73">ἔμπλην Αἰγιαλοῦ τε καὶ Ἄργεος· οὐ γὰρ ἐκείνας</l>
<l n="74">ἀτραπιτοὺς ἐπάτησεν, ἐπεὶ λάχεν Ἴναχον Ἥρη.</l>
<l n="75">φεῦγε καὶ Ἀονίη τὸν ἕνα δρόμον, αἱ δʼ ἐφέποντο </l>
<l n="76">Δίρκη τε Στροφίη τε μελαμψήφιδος ἔχουσαι</l>
<l n="77">Ἰσμηνοῦ χέρα πατρός, ὁ δʼ εἵπετο πολλὸν ὄπισθεν</l>
<l n="78">Ἀσωπὸς βαρύγουνος, ἐπεὶ πεπάλακτο κεραυνῷ.</l>
<l n="79">ἡ δʼ ὑποδινηθεῖσα χοροῦ ἀπεπαύσατο νύμφη</l>
<l n="80">αὐτόχθων Μελίη καὶ ὑπόχλοον ἔσχε παρειὴν </l>
<l n="81">ἥλικος ἀσθμαίνουσα περὶ δρυός, ὡς ἴδε χαίτην</l>
<l n="82">σειομένην Ἑλικῶνος. ἐμαὶ θεαί, εἴπατε Μοῦσαι,</l>
<l n="83">ἦ ῥʼ ἐτεὸν ἐγένοντο τότε δρύες ἡνίκα Νύμφαι;</l>
<l n="84">νύμφαι μὲν χαίρουσιν, ὅτε δρύας ὄμβρος ἀέξει,</l>
<l n="85">νύμφαι δʼ αὖ κλαίουσιν, ὅτε δρυσὶν οὐκέτι φύλλα. </l>
<l n="86">ταῖς μὲν ἔτʼ Ἀπόλλων ὑποκόλπιος αἰνὰ χολώθη,</l>
<pb n="92"/>
<l n="87">φθέγξατο δʼ οὐκ ἀτέλεστον ἀπειλήσας ἐπὶ Θήβῃ·</l>
<l n="88">“Θήβη, τίπτε τάλαινα τὸν αὐτίκα πότμον ἐλέγχεις;</l>
<l n="89">μήπω μή μʼ ἀέκοντα βιάζεο μαντεύεσθαι.</l>
<l n="90">οὔπω μοι Πυθῶνι μέλει τριποδήιος ἕδρη, </l>
<l n="91">οὐδέ τί πω τέθνηκεν ὄφις μέγας, ἀλλʼ ἔτι κεῖνο</l>
<l n="92">θηρίον αἰνογένειον ἀπὸ Πλειστοῖο καθέρπον</l>
<l n="93">Παρνησὸν νιφόεντα περιστέφει ἐννέα κύκλοις·</l>
<l n="94">ἀλλʼ ἔμπης ἐρέω τι τομώτερον ἢ ἀπὸ δάφνης.</l>
<l n="95">φεῦγε πρόσω· ταχινός σε κιχήσομαι αἵματι λούσων </l>
<l n="96">τόξον ἐμόν· σὺ δὲ τέκνα κακογλώσσοιο γυναικὸς</l>
<l n="97">ἔλλαχεσ. οὐ σύ γʼ ἐμεῖο φίλη τροφὸς οὐδὲ Κιθαιρὼν</l>
<l n="98">ἔσσεται· εὐαγέων δὲ καὶ εὐαγέεσσι μελοίμην.”</l>
<l n="99">ὣς ἄρʼ ἔφη. Λητὼ δὲ μετάτροπος αὖτις ἐχώρει.</l>
<l n="100">ἀλλʼ ὅτʼ Ἀχαιιάδες μιν ἀπηρνήσαντο πόληες </l>
<l n="101">ἐρχομένην, Ἑλίκη τε Ποσειδάωνος ἑταίρη</l>
<l n="102">Βοῦρά τε Δεξαμενοῖο βοόστασις Οἰκιάδαο,</l>
<l n="103">ἂψ δʼ ἐπὶ Θεσσαλίην πόδας ἔτρεπε, φεῦγε δʼ Ἄναυρος</l>
<l n="104">καὶ μεγάλη Λάρισα καὶ αἱ Χειρωνίδες ἄκραι,</l>
<l n="105">φεῦγε δὲ καὶ Πηνειὸς ἑλισσόμενος διὰ Τεμπέων. </l>
<l n="106">Ἥρη, σοὶ δʼ ἔτι τῆμος ἀνηλεὲς ἦτορ ἔκειτο</l>
<l n="107">οὐδὲ κατεκλάσθης τε καὶ ᾤκτισας, ἡνίκα πήχεις</l>
<l n="108">ἀμφοτέρους ὀρέγουσα μάτην ἐφθέγξατο τοῖα</l>
<pb n="94"/>
<l n="109">“Νύμφαι Θεσσαλίδες, ποταμοῦ γένος, εἴπατε πατρὶ</l>
<l n="110">κοιμῆσαι μέγα χεῦμα· περιπλέξασθε γενείῳ </l>
<l n="111">λισσόμεναι τὰ Ζηνὸς ἐν ὕδατι τέκνα τεκέσθαι.</l>
<l n="112">Πηνειὲ Φθιῶτα, τί νῦν ἀνέμοισιν ἐρίζεις;</l>
<l n="113">ὦ πάτερ, οὐ μὴν ἵππον ἀέθλιον ἀμφιβέβηκας.</l>
<l n="114">ἦ ῥά τοι ὧδʼ αἰεὶ ταχινοὶ πόδες, ἢ ἐπʼ ἐμεῖο</l>
<l n="115">μοῦνοι ἐλαφρίζουσι, πεποίησαι δὲ πέτεσθαι </l>
<l n="116">σήμερον ἐξαπίνης;" ὁ δʼ ἀνήκοος. "ὦ ἐμὸν ἄχθος,</l>
<l n="117">ποῖ σε φέρω; μέλεοι γὰρ ἀπειρήκασι τένοντες.</l>
<l n="118">Πήλιον ὦ Φιλύρης νυμφήιον, ἀλλὰ σὺ μεῖνον,</l>
<l n="119">μεῖνον, ἐπεὶ καὶ θῆρες ἐν οὔρεσι πολλάκι σεῖο</l>
<l n="120">ὠμοτόκους ὠδῖνας ἀπηρείσαντο λέαιναι.” </l>
<l n="121">τὴν δʼ ἄρα καὶ Πηνειὸς ἀμείβετο δάκρυα λείβων</l>
<l n="122">“Λητοῖ, Ἀναγκαίη μεγάλη θεός. οὐ γὰρ ἔγωγε</l>
<l n="123">πότνια σὰς ὠδῖνας ἀναίνομαι· οἶδα καὶ ἄλλας</l>
<l n="124">λουσαμένας ἀπʼ ἐμεῖο λεχωίδας· ἀλλά μοι Ἥρη</l>
<l n="125">δαψιλὲς ἠπείλησεν. ἀπαύγασαι, οἷος ἔφεδρος </l>
<l n="126">οὔρεος ἐξ ὑπάτου σκοπιὴν ἔχει, ὅς κέ με ῥεῖα</l>
<l n="127">βυσσόθεν ἐξερύσειε. τί μήσομαι; ἢ ἀπολέσθαι</l>
<l n="128">ἡδύ τί τοι Πηνειόν; ἴτω πεπρωμένον ἦμαρ·</l>
<l n="129">τλήσομαι εἵνεκα σεῖο καὶ εἰ μέλλοιμι ῥοάων</l>
<l n="130">διψαλέην ἄμπωτιν ἔχων αἰώνιον ἔρρειν </l>
<l n="131">καὶ μόνος ἐν ποταμοῖσιν ἀτιμότατος καλέεσθαι.</l>
<l n="132">ἠνίδʼ ἐγώ· τί περισσά; κάλει μόνον Εἰλήθυιαν.”</l>
<l n="133">εἶπε καὶ ἠρώησε μέμαν ῥόον. ἀλλά οἱ Ἄρης</l>
<l n="134">Παγγαίου προθέλυμνα καρήατα μέλλεν ἀείρας</l>
<l n="135">ἐμβαλέειν δίνῃσιν, ἀποκρύψαι δὲ ῥέεθρα· </l>
<pb n="96"/>
<l n="136">ὑψόθε δʼ ἐσμαράγησε καὶ ἀσπίδα τύψεν ἀκωκῇ</l>
<l n="137">δούρατος· ἡ δʼ ἐλέλιξεν ἐνόπλιον· ἔτρεμε δʼ Ὄσσης</l>
<l n="138">οὔρεα καὶ πεδίον Κραννώνιον αἵ τε δυσαεῖς</l>
<l n="139">ἐσχατιαὶ Πίνδοιο, φόβῳ δʼ ὠρχήσατο πᾶσα</l>
<l n="140">Θεσσαλίη· τοῖος γὰρ ἀπʼ ἀσπίδος ἔβρεμεν <note xml:lang="eng"><foreign xml:lang="grc">ἔβρεμεν</foreign> e; <foreign xml:lang="grc">ἔβραμεν</foreign> A; <foreign xml:lang="grc"> ἔβραχεν</foreign> other MSS.</note> ἦχος. </l>
<l n="141">ὡς δʼ ὁπότʼ Αἰτναίου ὄρεος πυρὶ τυφομένοιο</l>
<l n="142">σείονται μυχὰ πάντα κατουδαίοιο γίγαντος</l>
<l n="143">εἰς ἑτέρην Βριαρῆος ἐπωμίδα κινυμένοιο,</l>
	<l n="144">θερμάστραι <note xml:lang="eng"><foreign xml:lang="grc">θερμάστραι</foreign> Hesychius; <foreign xml:lang="grc">θερμαύστραι</foreign>.</note> τε βρέμουσιν ὑφʼ Ἡφαίστοιο πυράγρης</l>
<l n="145">ἔργα θʼ ὁμοῦ, δεινὸν δὲ πυρίκμητοί τε λέβητες </l>
<l n="146">καὶ τρίποδες πίπτοντες ἐπʼ ἀλλήλοις ἰαχεῦσι·</l>
<l n="147">τῆμος ἔγεντʼ ἄραβος σάκεος τόσος εὐκύκλοιο.</l>
<l n="148">Πηνειὸς δʼ οὐκ αὖτις ἐχάζετο, μίμνε δʼ ὁμοίως</l>
<l n="149">καρτερὸς ὡς τὰ πρῶτα, θοὰς δʼ ἐστήσατο δίνας,</l>
<l n="150">εἰσόκε οἱ Κοιηὶς ἐκέκλετο “σῴζεο χαίρων, </l>
<l n="151">σῴζεο· μὴ σύ γʼ ἐμεῖο πάθῃς κακὸν εἵνεκα τῆσδε</l>
<l n="152">ἀντʼ ἐλεημοσύνης, χάριτος δέ τοι ἔσσετʼ ἀμοιβή.”</l>
<l n="153">ἦ καὶ πολλὰ πάροιθεν ἐπεὶ κάμεν ἔστιχε νήσους</l>
<l n="154">εἰναλίας· αἱ δʼ οὔ μιν ἐπερχομένην ἐδέχοντο,</l>
<l n="155">οὐ λιπαρὸν νήεσσιν Ἐχινάδες ὅρμον ἔχουσαι, </l>
<l n="156">οὐδʼ ἥτις Κέρκυρα φιλοξεινωτάτη ἄλλων,</l>
<l n="157">Ἶρις ἐπεὶ πάσῃσιν ἐφʼ ὑψηλοῖο Μίμαντος</l>
<l n="158">σπερχομένη μάλα πολλὸν ἀπέτραπεν· αἱ δʼ ὑπʼ ὁμοκλῆς</l>
<l n="159">πανσυδίῃ φοβέοντο κατὰ ῥόον ἥντινα τέτμοι.</l>
<pb n="98"/>
<l n="160">ὠγυγίην δἤπειτα Κόων, Μεροπηίδα νῆσον, </l>
<l n="161">ἵκετο, Χαλκιόπης ἱερὸν μυχὸν ἡρωίνης.</l>
<l n="162">ἀλλά ἑ παιδὸς ἔρυκεν ἔπος τόδε “μὴ σύ γε, μῆτερ,</l>
<l n="163">τῇ με τέκοις. οὔτʼ οὖν ἐπιμέμφομαι οὐδὲ μεγαίρω</l>
<l n="164">νῆσον, ἐπεὶ λιπαρή τε καὶ εὔβοτος, εἴ νύ τις ἄλλη·</l>
<l n="165">ἀλλά οἱ ἐκ Μοιρέων τις ὀφειλόμενος θεὸς ἄλλος </l>
<l n="166">ἐστί, Σαωτήρων ὕπατον γένος· ᾧ ὑπὸ μίτρην</l>
<l n="167">ἵξεται οὐκ ἀέκουσα Μακηδόνι κοιρανέεσθαι</l>
<l n="168">ἀμφοτέρη μεσόγεια καὶ αἳ πελάγεσσι κάθηνται,</l>
<l n="169">μέχρις ὅπου περάτη τε καὶ ὁππόθεν ὠκέες ἵπποι</l>
<l n="170">ἠέλιον φορέουσιν· ὁ δʼ εἴσεται ἤθεα πατρός. </l>
<l n="171">καί νύ ποτε ξυνός τις ἐλεύσεται ἄμμιν ἄεθλος</l>
<l n="172">ὕστερον, ὁππότʼ ἂν οἱ μὲν ἐφʼ Ἑλλήνεσσι μάχαιραν</l>
<l n="173">βαρβαρικὴν καὶ Κελτὸν ἀναστήσαντες Ἄρηα</l>
<l n="174">ὀψίγονοι Τιτῆνες ἀφʼ ἑσπέρου ἐσχατόωντος</l>
<l n="175">ῥώσωνται νιφάδεσσιν ἐοικότες ἢ ἰσάριθμοι </l>
<l n="176">τείρεσιν, ἡνίκα πλεῖστα κατʼ ἠέρα βουκολέονται,</l>
<l n="177">φρούρια καὶ <del>κῶμαι Λοκρῶν καὶ Δελφίδες ἄκραι</del></l>
<l n="178">καὶ πεδία Κρισσαῖα καὶ ἠπείροι <del>ο φάραγγες</del><note xml:lang="eng">The best MSS. and the Aldine (1513) have only <foreign xml:lang="grc">φρούρια καὶ</foreign> (177) and <foreign xml:lang="grc">καὶ πεδία Κρισσαῖα καὶ ἤπειροι</foreign> (178). The words in brackets are a worthless attempt to supply the lacunae and are found only in the late and inferior MSS. (Schneider' s LMNO).</note></l>
<l n="179">ἀμφιπεριστείνωνται, ἴδωσι δὲ πίονα καπνὸν <note xml:lang="eng"><foreign xml:lang="grc">καρπὸν</foreign> MSS.; corr. Reiske.</note></l>
<l n="180">γείτονος αἰθομένοιο, καὶ οὐκέτι μοῦνον ἀκουῇ, </l>
<pb n="100"/>
<l n="181">ἀλλʼ ἤδη παρὰ νηὸν ἀπαυγάζοιντο φάλαγγας <note xml:lang="eng"><foreign xml:lang="grc">φάλαγγες</foreign> MSS.; corr. Bentley.</note></l>
<l n="182">δυσμενέων, ἤδη δὲ παρὰ τριπόδεσσιν ἐμεῖο</l>
<l n="183">φάσγανα καὶ ζωστῆρας ἀναιδέας ἐχθομένας τε</l>
<l n="184">ἀσπίδας, αἳ Γαλάτῃσι κακὴν ὁδὸν ἄφρονι φύλῳ</l>
<l n="185">στήσονται· τέων αἱ μὲν ἐμοὶ γέρας, αἱ δʼ ἐπὶ Νείλῳ </l>
<l n="186">ἐν πυρὶ τοὺς φορέοντας ἀποπνεύσαντας ἰδοῦσαι</l>
<l n="187">κείσονται βασιλῆος ἀέθλια πολλὰ καμόντος.</l>
<l n="188">ἐσσόμενε Πτολεμαῖε, τά τοι μαντήια φαίνω.</l>
<l n="189">αἰνήσεις μέγα δή τι τὸν εἰσέτι γαστέρι μάντιν</l>
<l n="190">ὕστερον ἤματα πάντα. σὺ δὲ ξυμβάλλεο, μῆτερ· </l>
<l n="191">ἔστι διειδομένη τις ἐν ὕδατι νήσος ἀραιή,</l>
<l n="192">πλαζομένη πελάγεσσι· πόδες δέ οἱ οὐχ ἑνὶ χώρῳ,</l>
<l n="193">ἀλλὰ παλιρροίῃ ἐπινήχεται ἀνθέρικος ὥς,</l>
<l n="194">ἔνθα νότος, ἔνθʼ εὖρος, ὅπη φορέῃσι θάλασσα.</l>
<l n="195">τῇ με φέροις· κείνην γὰρ ἐλεύσεαι εἰς ἐθέλουσαν.” </l>
<l n="196">αἱ μὲν τόσσα λέγοντος ἀπέτρεχον εἰν ἁλὶ νῆσοι·</l>
<l n="197">Ἀστερίη φιλόμολπε, σὺ δʼ Εὐβοίηθε κατῄεις,</l>
<l n="198">Κυκλάδας ὀψομένη περιηγέας, οὔ τι παλαιόν,</l>
<l n="199">ἀλλʼ ἔτι τοι μετόπισθε Γεραίστιον εἵπετο φῦκος·</l>
<l n="200"><gap reason="lost" rend=". . . . . . . . . ."/> </l>
<l n="201"><gap reason="lost" rend=". . . . ."/>. φλεξας ἐπεὶ περικαίεο <sic>πυρί</sic>, <note xml:lang="eng">The better MSS. leave a vacant space for line 200 and of line 201 have only <foreign xml:lang="grc">φλέξας ἐπεὶ περικαίεο πυρί (κῆρι </foreign>emend. Bentley). Only the late and inferior MSS. (Schneider's LMNO) supply <foreign xml:lang="grc">ἔστης δ’ ἐν μέσσῃσι κατοικτείρασα δὲ Λητὼ | φῦκος ἅπαν κατέφλεξας</foreign>, or similar words; a very bad attempt to fill the lacuna. Some verb of speaking seems necessary.</note></l>
<l n="202">τλήμονʼ ὑπʼ ὠδίνεσσι βαρυνομένην ὁρόωσα·</l>
<l n="203">“Ἥρη, τοῦτό με ῥέξον ὅ τοι φίλον· οὐ γὰρ ἀπειλὰς</l>
<l n="204">ὑμετέρας ἐφύλαξα· πέρα, πέρα εἰς ἐμὲ Λητοῖ.”</l>
<pb n="102"/>
	<l n="205">ἔννεπες· ἡ δʼ ἀρητὸν <note xml:lang="eng"><foreign xml:lang="grc">ἀρητὸν</foreign> Dilthey; <foreign xml:lang="grc">ἄρητον</foreign>.</note> ἄλης ἀπεπαύσατο λυγρῆς, </l>
<l n="206">ἕζετο δʼ Ἰνωποῖο παρὰ ῥόον, ὅντε βάθιστον</l>
<l n="207">γαῖα τότʼ ἐξανίησιν, ὅτε πλήθοντι ῥεέθρῳ</l>
<l n="208">Νεῖλος ἀπὸ κρημνοῖο κατέρχεται Αἰθιοπῆος·</l>
<l n="209">λύσατο δὲ ζώνην, ἀπὸ δʼ ἐκλίθη ἔμπαλιν ὤμοις</l>
<l n="210">φοίνικος ποτὶ πρέμνον ἀμηχανίης ὑπὸ λυγρῆς </l>
<l n="211">τειρομένη· νότιος δὲ διὰ χροὸς ἔρρεεν ἱδρώς.</l>
<l n="212">εἶπε δʼ ἀλυσθμαίνουσα “τί μητέρα, κοῦρε, βαρύνεις;</l>
<l n="213">αὕτη τοι, φίλε, νῆσος ἐπιπλώουσα θαλάσσῃ.</l>
<l n="214">γείνεο, γείνεο, κοῦρε, καὶ ἤπιος ἔξιθι κόλπου.”</l>
<l n="215">νύμφα Διὸς βαρύθυμε, σὺ δʼ οὐκ ἄρʼ ἔμελλες ἄπυστος </l>
<l n="216">δὴν ἔμεναι· τοίη σε προσέδραμεν ἀγγελιῶτις,</l>
<l n="217">εἶπε δʼ ἔτʼ ἀσθμαίνουσα, φόβῳ δʼ ἀνεμίσγετο μῦθος,</l>
<l n="218">“Ἥρη τιμηέσσα, πολὺ προὔχουσα θεάων</l>
<l n="219">σὴ μὲν ἐγώ, σὰ δὲ πάντα, σὺ δὲ κρείουσα κάθησαι</l>
<l n="220">γνησίη Οὐλύμποιο, καὶ οὐ χέρα δείδιμεν ἄλλην </l>
<l n="221">θηλυτέρην, σὺ δʼ, ἄνασσα, τὸν αἴτιον εἴσεαι ὀργῆς.</l>
<l n="222">Λητώ τοι μίτρην ἀναλύεται ἔνδοθι νήσου.</l>
<l n="223">ἄλλαι μὲν πᾶσαί μιν ἀπέστυγον οὐδʼ ἐδέχοντο·</l>
<l n="224">Ἀστερίη δʼ ὀνομαστὶ παρερχομένην ἐκάλεσσεν,</l>
<l n="225">Ἀστερίη, πόντοιο κακὸν σάρον· οἶσθα καὶ αὐτή. </l>
<l n="226">ἀλλά, φίλη, δύνασαι γάρ, ἀμύνειν, πότνια, δούλοις</l>
<l n="227">ὑμετέροις, οἳ σεῖο πέδον πατέουσιν ἐφετμῇ.”</l>
<l n="228">ἦ καὶ ὑπὸ χρύσειον ἐδέθλιον ἷζε κύων ὥς,</l>
<l n="229">Ἀρτέμιδος ἥτις τε, θοῆς ὅτε παύσεται ἄγρης,</l>
<l n="230">ἵζει θηρήτειρα παρʼ ἴχνεσιν, οὔατα δʼ αὐτῆς </l>
<l n="231">ὀρθὰ μάλʼ, αἰὲν ἑτοῖμα θεῆς ὑποδέχθαι ὀμοκλήν·</l>
<l n="232">τῇ ἰκέλη Θαύμαντος ὑπὸ θρόνον ἵζετο κούρη.</l>
<l n="233">κείνη δʼ οὐδέποτε σφετέρης ἐπιλήθεται ἕδρης,</l>
<l n="234">οὐδʼ ὅτε οἱ ληθαῖον ἐπὶ πτερὸν ὕπνος ἐρείσῃ,</l>
<pb n="104"/>
<l n="235">ἀλλʼ αὐτοῦ μεγάλοιο ποτὶ γλωχῖνα θρόνοιο </l>
<l n="236">τυτθὸν ἀποκλίνασα καρήατα λέχριος εὕδει.</l>
<l n="237">οὐδέ ποτε ζώνην ἀναλύεται οὐδὲ ταχείας</l>
<l n="238">ἐνδρομίδας, μή οἵ τι καὶ αἰφνίδιον ἔπος εἴπῃ</l>
<l n="239">δεσπότις. ἡ δʼ ἀλεγεινὸν ἀλαστήσασα προσηύδα</l>
<l n="240">“οὕτω νῦν, ὦ Ζηνὸς ὀνείδεα, καὶ γαμέοισθε </l>
<l n="241">λάθρια καὶ τίκτοιτε κεκρυμμένα, μηδʼ ὅθι δειλαὶ</l>
<l n="242">δυστοκέες μογέουσιν ἀλετρίδες, ἀλλʼ ὅθι φῶκαι</l>
<l n="243">εἰνάλιαι τίκτουσιν, ἐνὶ σπιλάδεσσιν ἐρήμοις.</l>
<l n="244">Ἀστερίῃ δʼ οὐδέν τι βαρύνομαι εἵνεκα τῆσδε</l>
<l n="245">ἀμπλακίης, οὐδʼ ἔστιν ὅπως ἀποθύμια ῥέξω, </l>
	<l n="246">τόσσα δέοι <note xml:lang="eng"><foreign xml:lang="grc">δέ οἱ</foreign> MSS.; <foreign xml:lang="grc">δέω</foreign> Reiske.</note> μάλα γάρ τε κακῶς ἐχαρίσσατο Λητοῖ·</l>
<l n="247">ἀλλά μιν ἔκπαγλόν τι σεβίζομαι, οὕνεκʼ ἐμεῖο</l>
<l n="248">δέμνιον οὐκ ἐπάτησε, Διὸς δʼ ἀνθείλετο πόντον.”</l>
<l n="249">ἡ μὲν ἔφη· κύκνοι δὲ θεοῦ μέλποντες ἀοιδοὶ</l>
<l n="250">Μῃόνιον Πακτωλὸν ἐκυκλώσαντο λιπόντες </l>
<l n="251">ἑβδομάκις περὶ Δῆλον, ἐπήεισαν δὲ λοχείῃ</l>
<l n="252">Μουσάων ὄρνιθες, ἀοιδότατοι πετεηνῶν·</l>
<l n="253">ἔνθεν ὁ παῖς τοσσάσδε λύρῃ ἐνεδήσατο χορδὰς</l>
<l n="254">ὕστερον, ὁσσάκι κύκνοι ἐπʼ ὠδίνεσσιν ἄεισαν.</l>
<l n="255">ὄγδοον οὐκέτʼ ἄεισαν, ὁ δʼ ἔκθορεν, αἱ δʼ ἐπὶ μακρὸν </l>
<l n="256">νύμφαι Δηλιάδες, ποταμοῦ γένος ἀρχαίοιο,</l>
<l n="257">εἶπαν Ἐλειθυίης ἱερὸν μέλος, αὐτίκα δʼ αἰθὴρ</l>
<l n="258">χάλκεος ἀντήχησε διαπρυσίην ὀλολυγήν,</l>
<l n="259">οὐδʼ Ἥρη νεμέσησεν, ἐπεὶ χόλον ἐξέλετο Ζεύς.</l>
<l n="260">χρύσεά τοι τότε πάντα θεμείλια γείνετο, Δῆλε, </l>
<l n="261">χρυσῷ δὲ τροχόεσσα πανήμερος ἔρρεε λίμνη,</l>
<l n="262">χρύσειον δʼ ἐκόμησε γενέθλιον ἔρνος ἐλαίης,</l>
<l n="263">χρυσῷ δὲ πλήμυρε βαθὺς Ἰνωπὸς ἑλιχθείς.</l>
<pb n="106"/>
<l n="264">αὐτὴ δὲ χρυσέοιο ἀπʼ οὔδεος εἵλεο παῖδα,</l>
<l n="265">ἐν δʼ ἐβάλευ κόλποισιν, ἔπος δʼ ἐφθέγξαο τοῖον· </l>
<l n="266">“ᾦ μεγάλη πολύβωμε πολύπτολι πολλὰ φέρουσα,</l>
<l n="267">πίονες ἤπειροί τε καὶ αἳ περιναίετε νῆσοι·</l>
	<l n="268">αὐτὴ <note xml:lang="eng"><foreign xml:lang="grc">αὕτη</foreign> Reiske.</note> ἐγὼ τοιήδε, δυσήροτος, ἀλλʼ ἀπʼ ἐμεῖο</l>
<l n="269">Δήλιος Απόλλων κεκλήσεται, οὐδέ τις ἄλλη</l>
<l n="270">γαιάων τοσσόνδε θεῷ πεφιλήσεται ἄλλῳ, </l>
	<l n="271">οὐ Κερχνὶς κρείοντι Ποσειδάωνι Λεχαίῳ, <note xml:lang="eng"><foreign xml:lang="grc">Λεχαίου</foreign> Hemsterhuis.</note></l>
<l n="272">οὐ πάγος Ἑρμείῃ Κυλλήνιος, οὐ Διὶ Κρήτη,</l>
<l n="273">ὡς ἐγὼ Ἀπόλλωνι· καὶ ἔσσομαι οὐκέτι πλαγκτή.”</l>
<l n="274">ὧδε σὺ μὲν κατέλεξας· ὁ δὲ γλυκὺν ἔσπασε μαζόν.</l>
<l n="275">τῶ καὶ νησάων ἁγιωτάτη ἐξέτι κεἰνου </l>
<l n="276">κλἠζῃ, Ἀπόλλωνος κουροτρόφος· οὐδέ σʼ Ἐνυὼ</l>
<l n="277">οὐδʼ Ἀίδης οὐδʼ ἵπποι ἐπιστείβουσιν Ἄρηος·</l>
<l n="278">ἀλλά τοι ἀμφιετεῖς δεκατηφόροι αἰὲν ἀπαρχαὶ</l>
<l n="279">πέμπονται, πᾶσαι δὲ χοροὺς ἀνάγουσι πόληες,</l>
<l n="280">αἵ τε πρὸς ἠοίην αἵ θʼ ἕσπερον αἵ τʼ ἀνὰ μέσσην </l>
<l n="281">κλήρονς ἐστήσαντο, καὶ οἳ καθύπερθε βορείης</l>
<l n="282">οἰκία θινὸς ἔχουσι, πολυχρνιώτατον αἷμα.</l>
<l n="283">οἱ μέν τοι καλάμην τε καὶ ἱερὰ δράγματα πρῶτοι</l>
	<l n="284">ἀσταχύων φορέουσιν· ἃ Δωδώνηθι <note xml:lang="eng"><foreign xml:lang="grc">Δωδώνηθι</foreign> marg. Taur.; <foreign xml:lang="grc">Δωδώνηθε</foreign>.</note> Πελασγοὶ</l>
<pb n="108"/>
	<l n="285">τηλόθεν ἐκβαίνοντα <note xml:lang="eng"><foreign xml:lang="grc">εἰσβαίνοντα</foreign> Meineke.</note> πολὺ πρώτιστα δέχονται, </l>
<l n="286">γηλεχέες θεράποντες ἀσιγήτοιο λέβητος·</l>
<l n="287">δεύτερον Ἱερὸν ἄστυ καὶ οὔτεα Μηλίδος αἴης</l>
<l n="288">ἔρχονται· κεῖθεν δὲ διαπλώουσιν Ἀβάντων</l>
<l n="289">εἰς ἀγαθὸν πεδίον Ληλάντιον· οὐδʼ ἔτι μακρὸς</l>
<l n="290">ὁ πλόος Εὐβοίηθεν, ἐπεὶ σέο γείτονες ὅρμοι. </l>
<l n="291">πρῶταί τοι τάδʼ ἔνεικαν ἀπὸ ξανθῶν Ἀριμασπῶν</l>
<l n="292">Οὖπίς τε Λοξώ τε καὶ εὐαίων Ἑκαέργη,</l>
<l n="293">θυγατέρες Βορέαο, καὶ ἄρσενες οἱ τότʼ ἄριστοι</l>
<l n="294">ἠιθέων· οὐδʼ οἵ γε παλιμπετὲς οἴκαδʼ ἵκοντο,</l>
<l n="295">εὔμοιροι δʼ ἐγένοντο, καὶ ἀκλέες οὔποτʼ ἐκεῖνοι. </l>
<l n="296">ἦ τοι Δηλιάδες μέν, ὅτʼ εὐήχης ὑμέναιος</l>
<l n="297">ἤθεα κουράων μορμύσσεται, ἥλικα χαίτην</l>
	<l n="298">παρθενικαῖς, <note xml:lang="eng"><foreign xml:lang="grc">παρθενικαῖς</foreign> marg. e; <foreign xml:lang="grc">παρθενικαί</foreign>.</note> παῖδες δὲ θέρος τὸ πρῶτον ἰούλων</l>
<l n="299">ἄρσενες ἠιθέοισιν ἀπαρχόμενοι φορέουσιν.</l>
<l n="300">Ἀστερίη θυόεσσα, σὲ μὲν περί τʼ ἀμφί τε νῆσοι </l>
<l n="301">κύκλον ἐποιήσαντο καὶ ὡς χορὸν ἀμφεβάλοντο·</l>
<l n="302">οὔτε σιωπηλὴν οὔτʼ ἄψοφον οὖλος ἐθείραις</l>
<l n="303">ἕσπερος, ἀλλʼ αἰεί σε καταβλέπει ἀμφιβόητον.</l>
<l n="304">οἱ μὲν ὑπαείδουσι νόμον Λυκίοιο γέροντος,</l>
<l n="305">ὅν τοι ἀπὸ Ξάνθοιο θεοπρόπος ἤγαγεν Ὠλήν· </l>
<l n="306">αἱ δὲ ποδὶ πλήσσουσι χορίτιδες ἀσφαλἐς οὖδας.</l>
<l n="307">δὴ τότε καὶ στεφάνοισι βαρύνεται ἱρὸν ἄγαλμα</l>
<pb n="110"/>
<l n="308">Κύπριδος ἀρχαίης ἀριήκοον, ἥν ποτε Θησεὺς</l>
<l n="309">εἵσατο σὺν παίδεσσιν, ὅτε Κρήτηθεν ἀνέπλει.</l>
<l n="310">οἳ χαλεπὸν μύκημα καὶ ἄγριον υἷα φυγόντες </l>
<l n="311">Πασιφάης καὶ γναμπτὸν ἕδος σκολιοῦ λαβυρίνθου,</l>
<l n="312">πότνια, σὸν περὶ βωμὸν ἐγειρομένου κιθαρισμοῦ</l>
<l n="313">κύκλιον ὠρχήσαντο, χοροῦ δʼ ἡγήσατο Θησεύς.</l>
<l n="314">ἔνθεν ἀειζώοντα θεωρίδος ἱερὰ Φοίβῳ</l>
<l n="315">Κεκροπίδαι πέμπουσι, τοπήια νηὸς ἐκείνης. </l>
<l n="316">Ἀστερίη πολύβωμε πολύλλιτε, τίς δέ σε ναύτης</l>
<l n="317">ἔμπορος Αἰγαίοιο παρήλυθε νηὶ θεούσῃ;</l>
<l n="318">οὐχ οὕτω μεγάλοι μιν ἐπιπνείουσιν ἀῆται,</l>
<l n="319">χρειὼ δʼ ὅττι τάχιστον ἄγει πλόον, ἀλλὰ τὰ λαίφη</l>
<l n="320">ὠκέες ἐστείλαντο καὶ οὐ πάλιν αὖτις ἔβησαν, </l>
	<l n="321">πρὶν μέγαν ἢ <note xml:lang="eng"><foreign xml:lang="grc">μέγαν ἢ (ἦ)</foreign> MSS.; <foreign xml:lang="grc">μεγάλη</foreign> Wilamowitz.</note> σέο βωμὸν ὑπὸ πληγῇσιν ἑλίξαι</l>
<l n="322">ῥησσόμενον καὶ πρέμνον ὀδακτάσαι ἁγνὸν ἐλαίης</l>
<l n="323">χεῖρας ἀποστρέψαντας· ἃ Δηλιὰς εὕρετο νύμφη</l>
<l n="324">παίγνια κουρίζοντι καὶ Ἀπόλλωνι γελαστύν.</l>
<l n="325">ἱστίη ὦ νήσων εὐέστιε, χαῖρε μὲν αὐτή, </l>
	<l n="326">χαίροι δʼ Ἀπόλλων τε καὶ ἣν ἐλοχεύσατο <note xml:lang="eng"><foreign xml:lang="grc">ἣν ἐλοχεύσατο</foreign> MSS.; <foreign xml:lang="grc">ἣ ἐλ</foreign>. Stephanus; <foreign xml:lang="grc">ἥ σφ’ ἐλ</foreign>. Meineke; <foreign xml:lang="grc">ἣ ᾽νελ</foreign>. Schneider; <foreign xml:lang="grc">ἣν ἐλοχεύσαο</foreign> Wilamow.</note> Λητώ.</l>
</p>
		</body>
	</text>
</TEI>
